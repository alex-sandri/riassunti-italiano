# Luigi Pirandello
(1867 - 1936)

## Vita

Nasce nel `1867` nei pressi di `Agrigento` da una famiglia agiata.

Abbandona gli studi tecnici e commerciali per frequentare il liceo classico, iscrivendosi poi alla facoltà di Lettere a Roma. A causa però di alcuni contrasti si trasferisce e completa gli studi a Bonn, in Germania.\
Ritornato a Roma accetta una proposta di matrimonio combinata dal padre, ma che rispetterà anche quando le vicissitudini della vita avrebbero potuto spingerlo a fare il contrario.

I primi anni della vita di coppia trascorrono relativamente tranquilli, fino a quando, dopo il crollo di una miniera di zolfo in cui era investito tutto il patrimonio familiare, Pirandello si ritrova senza una rendita e il già precario equilibrio psichico di sua moglie entra in crisi.\
Fu in questo periodo che pubblica uno dei suoi romanzi più importanti: *[`Il fu Mattia Pascal`][il-fu-mattia-pascal]*.

Spinto dalla necessità economica Pirandello si riavvicina al teatro, producendo `atti unici`, la maggior parte dei quali in `dialetto`. Prese quasi sempre spunto per il testo teatrale da una `novella`.\
Ormai cinquant'enne dopo l'ennesima scenata della moglie si convince a farla internare in una casa di cura.

Due anni dopo va in scena l'opera *Sei personaggi in cerca d'autore*: un'`opera rivoluzionaria`, che mostrava al pubblico per la prima volta tutti i segreti del palcoscenico. Anche se la reazione del pubblico romano è feroce e costringe addirittura Pirandello alla fuga dal teatro, dopo pochi mesi ottiene un `successo internazionale`, che Pirandello non sperava più di ottenere.

La vita di Pirandello è ora cambiata radicalmente, non più vincolato alla cura della moglie e con i figli ormai grandi, viaggia in tutta Europa e anche in America per promuovere le sue opere. Nonostante sia impegnato con il teatro continua a scrivere e pubblica altri due romanzi:
- *`Quaderni di Serafino Gubbio operatore`* (1925)
- *[`Uno, nessuno e centomila`][uno-nessuno-e-centomila]* (1926)

Nel `1924` Pirandello aderisce al fascismo, e per quanto sia consapevole della brutalità e volgarità di Mussolini, rimane fino alla fine convinto che sia l'unica alternativa alla corruzione postunitaria.\
Grazie all'appoggio del governo fascista fonda una sua compagnia teatrale chiamata `Compagnia del Teatro d'Arte`.\
Dopo cinque anni che la attrice `Marta Abba` aveva lavorato per lui, questa lo lascia definitivamente per andare in America. Pirandello allora ripiomba nella depressione: la sua compagnia venne chiusa a causa dei costi eccessivi, abbandonato dalla donna della sua vita, con i figli lontani, continua comunque a promuovere le sue opere fino alla sua `morte per polmonite` avvenuta verso la fine del `1936`.

## Pirandello romanziere

Nell'arco della sua carriera Pirandello ha scritto `sette romanzi` molto diversi tra loro, dei quali si possono comunque trovare degli elementi in comune:
- `La considerazione negativa dei rapporti e dei legami sociali`
- `La crisi dell'identità individuale`
- `La critica e la corrosione del genere romanzesco`: All'inizio del Novecento le grandi forme narrative ottocentesche entrano in crisi
- `La narrazione umoristica`:
  - Disarticolazione della trama
  - Finali paradossali o inconcludenti
  - Scelta di situazioni bizzarre o grottesche
  - Prevalenza dell'elemento riflessivo e autoriflessivo

## Teatro pirandelliano

Pirandello si appassiona di teatro molto presto, ma nonostante i numerosi progetti e tentativi non riesce a entrare in questo mondo, accantona quindi questa sua passione per dedicarsi ad altro.\
Fino a quando, nel `1910`, un suo compaesano alla caccia di copioni si rivolge a lui, lui che è alla disperata ricerca di soldi accetta.\
Pirandello comincia ufficialmente la sua attività, caratterizzata dalla `sperimentazione estremistica` delle avanguardie del primo Novecento e dalla prosecuzione dei modelli e delle trame tipiche del `dramma borghese` di fine Ottocento.\
Pirandello porta avanti un'operazione di radicale `rinnovamento`, in quanto il futuro del teatro era sempre più messo in dubbio data la concorrenza del nascente cinema.

Nel teatro pirandelliano si possono individuare degli elementi essenziali:
- La ripresa dei generi teatrali tradizionali
- La complicazione delle trame convenzionali
- La tendenza riflessiva e l'espansione dei dialoghi: nelle sue opere infatti c'è pochissima azione e tanto parlato, spesso pieni di argomenti filosofici, ad esempio il concetto di maschera
- La messa in discussione dell'oggettività del reale: niente è come appare, non esiste mai una sola prospettiva e una sola possibilità di giudizio
- L'esplorazione della crisi della coscienza individuale e le profondità della psiche e delle sue dimensioni nascoste (l'inconscio, la follia, il sogno)
- Il teatro sul teatro: al centro di questo si trova la `teoria del personaggio`, ovvero quando un autore immagina un personaggio questo assume vita propria e diventa autonomo, è in grado di dialogare con l'autore e decide se rimanere o cercare un'altra opera che meglio lo rappresenti.

### Fasi

#### Teatro grottesco

In questa fase prevale la ripresa delle trame tipiche del dramma borghese, prediligendo le `trame triangolari`.\
L'estremo di questa direzione è rappresentata in *Così è (se vi pare)* in cui viene `messa in discussione l'oggettività del reale e l'identità individuale`, dove la comunità cerca, senza successo, di determinare l'identità della signora Ponza.

#### Metateatro

In questa fase, inaugurata con i *Sei personaggi in cerca d'autore*, prevale la `dimensione autoriflessiva`, l'indagine sul teatro stesso (*metateatro* significa infatti "teatro che parla di se stesso").

#### Il teatro della follia

In questa fase Pirandello sposta l'oggetto di riflessione nell'`estensione metaforica del concetto di teatro`: tutta la vita è un'enorme messa in scena, a volte lucidamente controllata, a volte sfociante nella follia, anche se spesso questo confine è difficile da tracciare. Esempio di questa fase è *Enrico IV*.

#### I miti

L'ultima fase del teatro di Pirandello è costituita da tre opere che si svolgono in `uno spazio e in un tempo indeterminati` e propongono `eventi meravigliosi`, che assumono un carattere di `sacralità`.

## Opere

Nelle opere di Pirandello, per quanto varino in forme e generi, i temi trattati rimangono una costante:
- Ogni individuo alla nascita assume una `forma contingente`, questa però ne limita le possibilità
- Ogni individuo deve sottostare a dei `vincoli legati alle interazioni sociali`, deve cioè assumere un ruolo, recitare una parte, o meglio più parti a seconda del contesto
- L'`identità individuale` è sempre relativa allo `sguardo degli altri`
- I principi borghesi sono solo delle vuote formalità, delle parti che si è costretti a sostenere
- Il personaggio pirandelliano per eccellenza è colui che prova a `liberarsi della maschera`, si accorge però che senza maschera è impossibile vivere
- Il `pessimismo`, la vita cieca e fine a se stessa

### *Il fu Mattia Pascal*
(1904)

Mattia Pascal, dopo aver assistito a tante tragedie familiari e aver perso le sue proprietà che finirono in mano all'amministratore Malagna, decide di fuggire e, senza sapere come, si ritrova a Montecarlo, dove vince al gioco una somma considerevole. Decide quindi di crearsi una nuova vita sotto il nome di Adriano Meis. Dopo aver girato l'Europa si stanca della vita nomade e si ferma quindi a Roma, dove si caccia in altri guai. Esce di nuovo di scena fingendo un suicidio e, riassunta la sua vecchia identità, ritorna al suo paese, dove si chiude nella biblioteca della casa di sua moglie e scrive le sue memorie in una sorta di esilio volontario.

### *Novelle per un anno*
(1922)

Pirandello scrive novelle nel corso di più di quarant'anni di carriera, pubblicate principalmente per interesse economico. Nel `1922` decide di raccogliere le sue novelle, dapprima in un volume unico, poi su suggerimento dell'editore in ventiquattro volumi, ne verranno pubblicati però solo quindici.\
Si passa dai primi racconti a tema sentimentale agli ultimi surrealistici e grotteschi.

Nonostante le differenze in temi si possono comunque riconoscere delle costanti:
- I racconti cominciano *`in medias res`*, cioè quando tutti gli avvenimenti decisivi per i personaggi sono già avvenuti, vengono recuperati tramite `veloci analessi` (*flashback*)
- Straordinaria `varietà di ambientazioni geografiche e collocazioni sociali`: si va dall'alta borghesia ai contadini, dalla Sicilia alla Germania
- I personaggi sono ben `caratterizzati fisicamente` e sono tutti degli `sconfitti`, hanno un destino ormai segnato
- La vita nel complesso è sempre una `tragedia`, ma nei dettagli diventa una `commedia`
- Utilizza il `discorso indiretto libero`, ma a differenza dei narratori [veristi][verismo] in Pirandello `la voce del personaggio e quella del narratore si fondono perfettamente` e il narratore si identifica completamente con il suo personaggio

### *Uno, nessuno e centomila*
(1926)

La vita di Vitangelo Moscarda scorre tranquilla fino a quando la moglie gli fa notare che il suo naso pende leggermente a destra. Lui allora scopre che gli altri lo vedono ognuno in maniera diversa. Il protagonista si accorge poi di essere considerato da tutti un usuraio e perciò decide di risarcire le vittime della sua banca per poi liquidare la stessa, dopo queste decisione viene ritenuto pazzo da tutta la comunità e viene abbandonato anche dalla moglie. Si rifugia nell'affetto di Anna Rosa che non appena l'intimità si farà più stringente lo ferirà gravemente. Dopo una lunga convalescenza si ritira in un ospizio da lui fondato, dove rinuncia a tutto, persino al suo nome, cancellando ogni consapevolezza di sé.

[il-fu-mattia-pascal]: #il-fu-mattia-pascal
[uno-nessuno-e-centomila]: #uno-nessuno-e-centomila

[verismo]: Verismo.md
