# Giovanni Pascoli
(1855 - 1912)

## Vita

Nasce nel `1855` in Romagna in una famiglia agiata.

A sette anni entra nel collegio dei padri scolopi dal quale esce nel 1871 per frequentare la seconda liceo a Rimini e la terza a Firenze, sempre presso gli scolopi.

Nel `1867` la sua vita viene sconvolta dalla morte del padre, l'omicidio resterà impunito nonostante fosse noto chi aveva sparato. Nei quattro anni successivi muoiono la sorella maggiore, la madre e un fratello.

Nel `1873` sostiene l'esame per ottenere una borsa di studio e frequentare l'università a Bologna, la sua carriera universitaria durò nove anni. Frequenta diligentemente solo le lezioni di Carducci. Si avvicina in questo periodo alle ideologie politiche di sinistra.

Le sue poesie, seppure in modo limitato, cominciano a comparire sulle riviste a partire dal `1877`.

Nel `1885` porta le due sorelle Ida e Maria a vivere con sé in quello che chiama il `nido`, cioè dove i figli superstiti si ritrovano per vivere insieme. Nel `1889` si innamora di una ragazza che vuole sposare, contemporaneamente anche Ida si innamora e Pascoli per non perdere la sorella, stringe un patto di fedeltà al nido interrompendo la sua relazione e Ida fa altrettanto.

Nel `1890` vengono pubblicate nove poesie che, dal `1891`, faranno parte della prima raccolta intitolata *[`Myricae`][myricae]*, che farà vincere a Pascoli vari premi internazionali di poesia latina.

Il nome di Pascoli acquista notorietà a livello nazionale nel `1893` dopo la recensione che [`Gabriele D'Annunzio`][gabriele-d-annunzio] aveva fatto sul giornale `Il Mattino`.

Viene, nel `1895`, invitato a collaborare con una nuova rivista diretta da [`D'Annunzio`][gabriele-d-annunzio], chiamata `Il Convito`.

Il fidanzamento, e il successivo matrimonio, di sua sorella Ida gli provocano un dolore indicibile, sarà costretto, dopo aver rinunciato a costruirsi una famiglia, averle dato una casa in cui vivere e averla mantenuta con il suo magro stipendio, a provvedere alla dote. Pascoli infatti non si presenterà, il giorno delle nozze, né in chiesa né al rinfresco. Con la sorella rimanente ora sente su di sé la responsabilità del padre verso la figlia, non può abbandonarla.

I due fratelli si spostano a `Castelvecchio`, in Garfagnana (Lucca). Nello stesso periodo Pascoli viene nominato professore di Grammatica greca e latina all'università di Bologna. In primavera comincia il suo ultimo tentativo di farsi una vita propria, che fallirà dopo appena qualche mese.

Nel `1897` pubblica i *[`Poemetti`][poemetti]*, la sua seconda raccolta poetica.

Nell'ottobre dello stesso anno viene nominato professore di Letteratura latina a Messina, dove si trasferirà e vi rimarrà fino al `1902`. Pubblica nel `1898` il primo volume di saggistica dantesca intitolato *`Minerva Oscura`*.

Pubblica nell'aprile del `1903` i *[`Canti di Castelvecchio`][canti-di-castelvecchio]*.

Tra il `1904` e il `1911` pubblica opere di attualità e di carattere patriottico.

Muore nel `1912` di cirrosi epatica, viene sepolto nella cappella che aveva fatto costruire nella sua casa.

## Stile

Fa uso di un `linguaggio tecnico`, ogni cosa viene chiamata con il suo nome esatto, a questo proposito Pascoli fa uso di `termini dialettali`: se si vuole infatti parlare del mondo contadino in modo appropriato è necessario farlo con le parole del dialetto contadino. In uno dei *`Poemetti`* intitolato *`Italy`*, fa uso di parole e frasi inglesi, ma soprattutto di parole in un `inglese italianizzato`. Inoltre usa moltissimo anche le `onomatopee`, prestando attenzione alla dimensione fonica della lingua.

## Opere

Pascoli è un autore che fino ai quarant'anni scrive molto poco ed è poco noto. È solo nei successivi vent'anni che recupera componendo molte opere.

### *Myricae*
(1891)

L'origine del titolo è da ricercarsi in Virgilio, è infatti così che lui chiama i suoi *carmi bucolici*, ossia poesie i cui personaggi erano semplici pastori.

Le poesie descrivono `quadri campestri, paesani, familiari` ma questa tranquillità viene turbata dal `tema dei lutti familiari`. Diventa sempre più un `libro familiare e personale` in cui è presente la sua `angoscia per il suo destino e quello delle sorelle`, che compaiono più volte come personaggi.

In queste poesie Pascoli fa più volte uso del `fonosimbolismo` e delle tecniche espressive del `simbolismo europeo`, come la metafora, l'analogia e la sinestesia.

### *Poemetti*
(1897)

Questi sono una raccolta di `poesie narrative di argomento campestre`, ossia poesie che raccontano una storia. Questa raccolta verrà riorganizzata e divisa in:
- *`Primi Poemetti`* (1904)
- *`Nuovi Poemetti`* (1909)

Una parte importante dei *Poemetti* è costituita dalle vicende familiari delle due sorelle Rosa e Viola e dall'amore di Rosa per il cacciatore Rigo. In queste vicende si può notare la `matrice autobiografica`: Rosa è Ida, la sorella che abbandona il nido per amore, mentre Viola è Maria, la sorella abbandonata.\
Ma al di là di questa "saga familiare" nei *Poemetti* è presente una grande varietà tematica, in cui `Pascoli racconta di sé`, ma non lo fa da protagonista bensì `da testimone`.

### *Canti di Castelvecchio*
(1903)

In questi prevale il tema campestre, con l'attenzione per le cose umili e quotidiane.\
Dal punto di vista dei contenuti viene accentuata la presenza dei sogni, delle tradizioni folcloriche e dei presagi, tutti elementi riguardanti la `parte irrazionale dell'uomo`. Più frequente è anche il ricorso alla `dimensione simbolica`, un legame tra il significato letterale e uno a livello esistenziale o filosofico.

I *Canti di Castelvecchio* diventano l'apice dell'`ossessione di Pascoli per la tragedia familiare`, dovuta all'insoddisfazione per la vita con le sorelle e per il matrimonio di Ida.

### *Il fanciullino*
(1907)

*Il fanciullino* è composto da venti capitoli ed è il più importante scritto pascoliano di `teoria poetica`.\
Il nucleo di questa opera è il fanciullino che non cresce e rimane in noi anche da adulti, che continua a comunicarci sensazioni ed emozioni. Ma noi non lo ascoltiamo in quanto impegnati ad affrontare le difficoltà della vita, colui che riesce ancora ad ascoltarlo con attenzione è invece il poeta.

Secondo Pascoli la poesia non ha una utilità pratica, ma ha una `utilità morale e sociale`. La poesia spinge gli uomini a essere contenti di ciò che hanno, a moderare i desideri e i sentimenti.

Per Pascoli *il poeta è colui che esprime la parola che tutti avevano sulle labbra e che nessuno avrebbe detta*.

Pascoli non esclude, come spesso si ripete erroneamente, la `poesia storica e civile`, la ammette a patto *che sia un momento che tutti intorno a lui (ndr: il poeta) ci pensino*.

[gabriele-d-annunzio]: Gabriele-D-Annunzio.md
[myricae]: #myricae
[poemetti]: #poemetti
[canti-di-castelvecchio]: #canti-di-castelvecchio
