# Italo Svevo
(1861 - 1928)

## Vita

Nasce a `Trieste` nel `1861`.\
A Trieste è importante la `comunità ebraica`, a cui appartiene la sua famiglia.\
La sua lingua madre è il `dialetto triestino`.

Il suo vero nome è `Aron Hector Schmitz`, ma preferisce firmare le sue opere con uno pseudonimo che alluda a entrambi i rami della sua cultura: quello italiano, *Italo*, e quello germanico, *Svevo* (la Svevia è una regione storica della Germania).

Lo stile di Svevo veniva criticato inizialmente per una sua `presunta rozzezza`, utilizzava infatti `germanismi`, e si discostava dallo stile più apprezzato all'epoca, come quello di [Gabriele d'Annunzio][gabriele-d-annunzio].\
Venne però successivamente rivalutato riconoscendone l'`efficacia` e la `concretezza`.

Nel `1892` pubblica il suo primo romanzo, *[Una vita][una-vita]*.

L'insuccesso che otterrà il suo secondo romanzo, *[Senilità][senilità]*, lo convincerà ad abbandonare la letteratura.\
Si dedicherà così negli anni successivi a una diversa carriera, che porterà Svevo a conoscere `James Joyce`, il suo insegnante d'inglese.

Durante la fine della prima guerra mondiale l'industria di famiglia entra in crisi, così dopo la fine della guerra Svevo ritorna alla letteratura con *[La coscienza di Zeno][la-coscienza-di-zeno]*.

Muore in un incidente automobilistico nel `1928`, lasciando incompiuta un'opera da considerarsi la continuazione de *[La coscienza di Zeno][la-coscienza-di-zeno]*.

## Opere

L'importanza di Svevo per la nostra letteratura novecentesca è dovuta principalmente alla sua `formazione culturale mitteleuropea`, l'essere nato a Trieste e la conoscenza del tedesco lo resero infatti più capace di intercettare meglio e prima le correnti più moderne del pensiero e dell'arte.\
Questo lo si può notare dalla sua predilezione per il genere del `romanzo`.

Al contrario dei suoi contemporanei (come [Gabriele d'Annunzio][gabriele-d-annunzio] e [Luigi Pirandello][luigi-pirandello]) Svevo non si impegnò con la poesia o il teatro, ma invece investì tutto il suo talento nel romanzo, investimento che, anche se non subito, pagò.\
Le sue opere infatti hanno saputo durare nel tempo più di molte altre.

Caratteristiche delle opere di Svevo sono:
- La profondità della sua `analisi psicologica`, applicata a personaggi ambigui, complessi, contradditori
- Mettere al centro dei `personaggi consapevoli, problematici` e inclini all'autoanalisi: riuscì bene in questo anche grazie alla sua profonda conoscenza di Freud e della psicoanalisi
- La `moltiplicazione delle voci` (un essere umano è al contempo "molte cose diverse"): questo viene fatto attraverso l'utilizzo di un narratore che spiega le vere ragioni dietro i gesti e le parole dei personaggi
- La sua idea di un `tempo soggettivo`: i fatti non si succedono in modo cronologico ma vengono rivissuti e spesso alterati, il narratore può dedicare molte pagine ad una notte soltanto e saltare interi anni
- Tratti in comune con il genere dell'*`autofiction`*, ovvero l'autore parla di sé incrociando biografia e invenzione

### *Una vita*
(1892)

Al centro di questa opera c'è un `inetto` (*Un inetto* era infatti il titolo originale), `Alfonso Nitti`, giovane intellettuale con ambizioni letterarie. Decide di trasferirsi a Trieste dove trova lavoro in una banca. Questo è per lui un lavoro frustrante, ma riesce ad intravedere il successo dopo essere stato invitato a casa della famiglia proprietaria della banca, qui entra nelle grazie della figlia del banchiere con la quale comincia una relazione, ma invece di approfittare dell'occasione a lui offerta se ne torna al suo paese d'origine dalla madre.\
Il motivo di questo suo comportamento è del tutto soggettivo, dipende infatti da un `sentimento d'inadeguatezza`.

Quando deciderà di tornare alla banca gli verrà affidato un compito di rango inferiore rispetto al precedente, tenta di riconciliarsi con la figlia del banchiere e le chiede un appuntamento, al quale però si presenta il fratello che lo sfida a duello.\
A questo punto, il protagonista decide di `suicidarsi`.

### *Senilità*
(1898)

Il titolo allude alla vecchiaia del protagonista, ma non anagrafica bensì una condizione di `stanchezza esistenziale` che gli impedisce di realizzare le sue ambizioni.\
Ambientato anche questo a Trieste è ispirato alla vita dello stesso autore e di persone a lui vicine.

#### Trama

`Emilio Brentani`, lavora per una compagnia di assicurazioni ma ha ambizioni letterarie, ha infatti pubblicato un romanzo che seppur di scarso successo gli ha fatto guadagnare una reputazione di intellettuale tra i conoscenti.\
Riconosce i propri limiti, sa di non valere molto ma spera sempre che il destino arrivi, prima o poi, a dimostrare il contrario.

Emilio vive con la sorella Amalia, ad alterare gli equilibri tra di loro è la relazione di Emilio con Angiolina Zarri, tutt'altro rispetto a quella che lui vuole far credere una donna-angelo.\
Stanco del suo comportamento e delle sue bugie, Emilio chiede consiglio ad un amico di cui Amalia si innamora segretamente e, quando Emilio e lui litigheranno e quest'ultimo non si farà più vedere, Amalia precipita in un delirio che la consuma fino alla morte.\
La relazione tra Emilio e Angiolina si interrompe, ma nel finale Emilio rimane comunque confortato dal ricordo della sorella e dell'amante, fuse in un'unica figura ideale.

### *La coscienza di Zeno*
(1923)

La `narrazione` è in `prima persona`, il lettore sta perciò leggendo una serie di menzogne e ricostruzioni modificate, abbiamo perciò un `narratore inattendibile`.

In questo romanzo Svevo mette in scena è la `soggettività del tempo filtrato dalla coscienza`.\
Per Svevo il passato, il contenitore di fatti da cui attingere, non esiste: dimentichiamo infatti spesso particolari o gli modifichiamo influenzati da altre esperienze.

I temi della `memoria` e della `coscienza` a cui Svevo si ispira erano già stati esplorati da autori come [Marcel Proust][marcel-proust] in [*Alla ricerca del tempo perduto*][alla-ricerca-del-tempo-perduto].

*La coscienza di Zeno* è stata influenzata da Freud e la sua `psicoanalisi`, la narrazione che Zeno porta avanti è infatti un esercizio terapeutico.\
Svevo si è però spesso dimostrato riluttante da ammettere il suo debito nei confronti di Freud.

Svevo non aveva interesse nello scrivere un romanzo sulla psicoanalisi, ma riteneva comunque che i `disturbi psichici` hanno un `alto potenziale narrativo`. Un esempio sono gli `atti mancati`, ovvero ciò che una persona compie inconsciamente per evitare un qualcosa che non si vuole fare: una scappatoia.

Questo rappresentare cose che possono in fin dei conti capitare un po' a tutti, come gli atti mancati e i *lapsus*, contribuisce al [`realismo`][realismo] del romanzo e può svelare i veri intenti dei personaggi senza la presenza di un narratore.

#### Struttura

Il romanzo si divide in otto capitoli, non in ordine cronologico di eventi ma sono dedicati ad un particolare tema o aspetto della vita del protagonista.\
Viene riprodotto così il `funzionamento della memoria`: il ricordo di un fatto ne richiama altri analoghi.

La velocità del racconto è molto varia: ci possono essere pochi giorni che occupano molte pagine o molti anni riassunti in poche pagine.\
Il tempo si divide perciò in tre dimensioni:
- `Tempo della storia`: successione naturale degli eventi
- `Tempo del racconto`: successione degli eventi come vengono presentati nel romanzo
- `Tempo della narrazione`: il presente in cui Zeno scrive la sua autobiografia

#### Trama

Nuovamente ambientata a Trieste la vicenda ha come protagonista `Zeno Cosini`, giudicato debole e inconcludente: cambia infatti continuamente facoltà universitaria senza completare gli studi, non riesce inoltre ad abbandonare il vizio del fumo.\
Quando il padre si ammala Zeno fa di tutto per tenerlo a letto ma, con un gesto forse involontario, il padre, nel tentativo di liberarsi colpisce Zeno con uno schiaffo e muore. Questo provocherà in Zeno infiniti turbamenti e sensi di colpa.

Frequentando la Borsa di Trieste incontra un uomo più anziano abile negli affari che lo invita a casa sua. Qui conosce e si innamora di Ada, ma questa si innamora di un altro. Zeno prova con un altra delle sue figlie, ma senza successo. Alla fine, contro la propria volontà, si fidanza con Augusta che, nonostante sia la più brutta delle sorelle, si rivelerà una moglie fedele: il suo matrimonio sarà più solido di quello tra Ada e suo marito.

Questo rende Zeno, al contrario degli altri inetti di Svevo, un personaggio che, nonostante un'apparente inadeguatezza e goffaggine, riesce ad avere la meglio sugli altri in affetto e lavoro. Si potrebbe definire uno `pseudo-inetto`.\
Questo è dovuto, secondo Svevo, dal fatto che un individuo che non ha ancora sviluppato capacità particolari in un determinato campo è in grado di evolversi e adattarsi: insomma questo `darwinismo sociale` fa della sua incompiutezza la sua forza.\
Questa capacità di adattamento diventa evidente alla fine: dopo aver sofferto per anni e dopo essersi rivolto al dottor S., che lo convince a scrivere una sorta di memoriale a scopo terapeutico, Zeno guarisce, proprio mentre si stava svolgendo la [prima guerra mondiale][prima-guerra-mondiale].\
Zeno arriva addirittura ad immaginare un ordigno che ridurrà la Terra in una nebulosa, liberandola da parassiti e malattie.

[una-vita]: #una-vita
[senilità]: #senilità
[la-coscienza-di-zeno]: #la-coscienza-di-zeno

[gabriele-d-annunzio]: Gabriele-D-Annunzio.md
[luigi-pirandello]: Luigi-Pirandello.md
[marcel-proust]: Marcel-Proust.md
[alla-ricerca-del-tempo-perduto]: Marcel-Proust.md#alla-ricerca-del-tempo-perduto
[realismo]: Realismo.md

[prima-guerra-mondiale]: https://storia.alexsandri.com/La-prima-guerra-mondiale
