# Umberto Saba
(1883 - 1957)

## Vita

`Umberto Poli` (Saba è lo pseudonimo che adotterà a partire dal 1910, poi regolarizzato all'anagrafe nel 1928) nasce a `Trieste` il `9 marzo 1883`.

Da neonato viene affidato alla `balia Peppa`, solo a quattro anni torna dalla famiglia materna.

Tra l'infanzia e l'adolescenza compie la sua formazione letteraria, non vincolata a dei programmi scolastici: abbandona la scuola a 16 anni. Si interessa soprattutto dei classici italiani.\
Agli anni dell'adolescenza risalgono i `primi tentativi poetici`.

Nei primi anni del Novecento gira la Toscana dove, a Pisa e a Firenze, frequenta le aule universitarie come uditore, ovvero non fa parte degli iscritti.\
Si sentirà però sempre `incompreso dalla società letteraria`.

Nel frattempo cade vittima di una `forte crisi nervosa`, che si aggraverà man mano che si avvicina agli ultimi anni di vita.

Tornato dal servizio militare si sposa con `Lina` (Carolina Wölfler), con cui avrà una figlia.

Durante la [prima guerra mondiale][prima-guerra-mondiale] Saba rimane impegnato nelle retrovie ma, al contrario di [Giuseppe Ungaretti][giuseppe-ungaretti], questo evento non influenzò la sua poesia.

Nel 1919 rileva una libreria antiquaria, un mestiere che gli offrirà un rifugio confortevole durante gli anni del [fascismo][fascismo].

Esce nel `1921` [*Il Canzoniere*][il-canzoniere], il volume che arricchirà fino alla sua morte di tutte le sue poesie.

Nel 1929 incontra lo psicanalista Edoardo Weiss.\
Utilizzerà la psicanalisi come ultima possibilità di cura. Anche se non guarirà mai userà da allora in poi la `psicanalisi come strumento di conoscenza dell'uomo`.

Nel 1938 vengono promulgate le [leggi razziali][leggi-razziali]: Saba, di madre ebrea, si trova costretto a fuggire a Parigi.

Dopo l'armistizio dell'8 settembre 1943 è costretto a fuggire da Trieste: si trasferisce a `Firenze`, dove `vive nascosto` con i suoi cari.

Nel gennaio 1945, quando il Nord Italia era ancora occupato dai nazifascisti, si trasferisce a Roma, qui, dopo la guerra, vivrà uno degli anni più felici della sua vita.

Nel 1948 pubblica sotto lo pseudonimo di Giuseppe Carimandrei un'<code>analisi e commento in terza persona delle poesie de <a href="#il-canzoniere"><i>Il Canzoniere</i></a></code>.

Nel 1953 scrive *Ernesto*, lungo racconto "scandaloso", data l'omosessualità del protagonista, che rimarrà incompiuto e che Saba avrebbe voluto distruggere. Questo è spiegato dal fatto che si potrebbe trattare di un racconto autobiografico.

Nello stesso anno riceve la <code>laurea <i>honoris causa</i></code> da parte dell'università di Roma.

Nel 1956 muore sua moglie Lina. Esce in questa occasione per l'ultima volta dalla clinica dove è ricoverato per assistere al suo funerale.

Muore il `25 agosto 1957`.

## Poetica

Al suo primo apparire la poesia di Saba fu accolta, all'inizio del XX secolo, come un prodotto `fuori moda`, situata in un contesto storico in cui dominavano le avanguardie, come il [Futurismo][futurismo].

È un poeta `isolato`: al contrario dei suoi contemporanei che lavoravano per innovare la poesia, lui conosce per la maggior parte solo i `modelli scolastici` come Leopardi, Manzoni e Parini.

Per Saba la `poesia è autoconoscenza`: concetto non nuovo ma a cui Saba aggiunge un carattere, ovvero l'`autenticità`, da applicare anche a costo di sacrificare dei versi stilisticamente più rilevanti. Ossia la convinzione che sia meglio scrivere dei versi poco riusciti ma `aderenti` alle idee che si volevano esprimere, che versi meravigliosi ma tradendo ciò che si voleva esprimere.

Quando verso gli anni Venti, fece esperienza diretta della psicanalisi, ebbe l'impressione di aver scoperto un nuovo modo d'interpretare la realtà. Era vero però solo in parte, infatti già precedentemente aveva indagato sull'uomo risalendo alla sua infanzia, la sua vita familiare e nei traumi della sua formazione.\
Indaga sulla `solitudine`, sul `contrasto con la società` che in lui nascono da eventi remoti che lo hanno condizionato e hanno reso ipersensibile la sua psiche: ha attraversato la [prima][prima-guerra-mondiale] e la [seconda][seconda-guerra-mondiale] guerra mondiale, il [fascismo][fascismo] e l'antisemitismo.

Nonostante il suo pessimismo Saba è un autore che `celebra l'esistenza`. [*Il Canzoniere*][il-canzoniere], per esempio, è il `diario di una vita compiutamente vissuta`, al cui interno si può notare come cambia la sua poetica al cambiare della cultura esterna.

In *Trieste e una donna* è presente il cosiddetto `paesaggismo antropologico`, ovvero non c'è paesaggio che non sia abitato e anche gli animali sono in continuo dialogo con gli umani.
Nello stesso viene descritta con precisione la crisi coniugale in cui venne coinvolto: i pensieri e i dialoghi vengono descritti senza filtri.

Cambia leggermente in due raccolte, *Preludio e canzonette* e *Preludio e fughe*, dove si avvicina ad uno stile più musicale con `versi brevi` scanditi secondo una `metrica regolare`.\
In alcune raccolte degli anni Venti e Trenta, Saba infatti cambia stile preferisce spesso al racconto il `canto di uno stato d'animo`, la `meditazione` su temi come il senso della vita o l'amore. La sua poesia si fa anche più breve.

Nelle ultime raccolte Saba riesce ad usare `canto e racconto` insieme in `poesie brevi`. La sua voce guadagna `credibilità` e osserva la realtà con uno `sguardo partecipe e compassionevole`.

La poesia di Saba divenne più popolare nel secondo dopoguerra, quando l'interesse per la poesia ermetica diminuì in quanto incapace di esprimere la nuova aspirazione degli artisti a rappresentare la realtà.\
Questa sua poesia però non faceva parte di un movimento, era una sua `via solitaria`: si basava sulla sua esperienza personale, seppe fare della sua realtà materia di poesia.

Sempre in questo periodo pubblica il suo primo libro di prose, *Scorciatoie e raccontini*. Si tratta di prose brevi, come aforismi.\
Hanno ispirato quest'opera `Friedrich Nietzsche`, per la sua capacità di distruggere le credenze su cui si basa la società occidentale (come la morale cristiana), e `Sigmund Freud`, che fa lo stesso ma attraverso la scoperta e lo studio dell'inconscio.\
I `temi` trattati sono `vari`: letteratura, attualità, cronaca, ricordi di giovinezza.

## Opere

### *Il Canzoniere*
(1921)

Sebbene Saba pubblichi lungo la sua carriera diverse raccolte poetiche, a partire dal 1921, vengono inserite in un solo libro, *Il Canzoniere*, tutte le sue poesie. Saba lo definisce un *romanzo psicologico*.

Si tratta quindi di un libro di una vita intera, finalizzato soltanto dopo la morte dell'autore con le ultime due sezioni: *Epigrafe* e *Sei poesie della vecchiaia*.

[il-canzoniere]: #il-canzoniere

[futurismo]: Futurismo.md
[giuseppe-ungaretti]: Giuseppe-Ungaretti.md

[fascismo]:  https://storia.alexsandri.com/L-Italia-tra-le-due-guerre-il-fascismo
[leggi-razziali]: https://storia.alexsandri.com/L-Italia-tra-le-due-guerre-il-fascismo#fn-ref-4
[prima-guerra-mondiale]: https://storia.alexsandri.com/La-prima-guerra-mondiale
[seconda-guerra-mondiale]: https://storia.alexsandri.com/La-seconda-guerra-mondiale
